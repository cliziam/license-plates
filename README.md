# **Deep Learning per il riconoscimento di targhe**
## Abstract
Una delle situazioni più frequenti che un esperto forense deve affrontare durante le 
indagini riguarda il riconoscimento dei caratteri delle targhe dei veicoli. Spesso, 
però, le immagini da analizzare presentano una bassa qualità tale da rendere 
impossibile individuare i singoli caratteri e l’identificazione della stessa. 
Uno dei primi sistemi di riconoscimento di targhe fu sviluppato nel 1976 nel Regno 
Unito e successivamente tali sistemi subirono una rapida evoluzione. In particolare, 
negli ultimi anni con l’introduzione del Machine Learning e più precisamente del 
Deep Learning diversi lavori hanno dimostrato che, sebbene i caratteri non siano 
visivamente evidenti, è possibile recuperare informazioni utili ai fini investigativi
anche nei casi in cui l’immagine sia fortemente degradata.
È stato effettuato uno studio su diversi approcci per il riconoscimento automatico di 
targhe che utilizzano reti neurali profonde e successivamente si è ritenuto 
opportuno introdurre due nuovi casi che simulassero situazioni reali in cui 
l’immagine risulti di difficile leggibilità a causa di una forte distorsione prospettica, 
rumore impulsivo e sfocatura causata da movimento. L’approccio proposto si basa 
su algoritmi di Deep Learning con l’utilizzo di una rete neurale CNN la quale richiede 
una gran mole di dati. Pertanto, sono stati prodotti due dataset per addestrare la 
rete con l’obiettivo di produrre un sistema che aiuti l’esperto forense nel prosieguo 
delle sue indagini.



* Python 3.7 
* Tensorflow 2.1.0
* 4 GPU GK210GL


